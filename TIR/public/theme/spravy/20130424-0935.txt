Žiaci vypratali z kostola pol tony trusu
netopiere.jpg
V podkroví kostola v Nemeckej žije viac ako 1 200 netopierov. Spoločnosť pre ochranu netopierov (SON ) spoločne so správou NAPANTu pripravili pre deti tamojšej základnej školy zaujímavú akciu. Z podkrovia vypratali okolo pol tony hnojiva.Takmer štyridsať vriec s trusom netopierov , ktoré vážili spolu okolo pol tony, sa podarilo vypratať pred niekoľkými dňami z podkrovných priestorov rímskokatolíckeho kostola v Nemeckej. Zaujímavú akciu pripravila Spoločnosť pre ochranu netopierov na Slovensku v spolupráci so správou Národného parku Nízke Tatry a žiakmi zo základnej školy v Nemeckej. Peter Bačkor z regionálnej pobočky SON informoval, že akcia obsahovo aj významom zapadala do celoslovenského projektu na záchranu netopierov a dažďovníkov v mestách. Celý článok bol uverejnený: bystrica.sme.sk